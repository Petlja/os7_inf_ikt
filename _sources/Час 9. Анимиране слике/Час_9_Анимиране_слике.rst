Час. Анимиране слике
=====================

Говорићемо о:
─	Појму анимација;
─	Традиционалној и рачунарској анимацији;
─	Креирању анимиране слике;
─	Уграђивању анимиране слике у мултимедијалну презентацију.

Цртани и играни филмови или рачунарске игре настају тако што се на екрану брзо смењују сличице (кажемо и фрејмови) које се смењују у једној секунди. Свака слика веома је слична претходној, тачније сличица је незнатно промењена у односу на претходну и обично се смењују у правилним временским интервалима (на пример, на сваких 50 милисекунди).  
Анимација је поступак стварања слике у покрету у правилним временским интервалима. Свака тако приказана слика назива се оквир или фрејм анимације (енгл. frame). Број промене слика у секунди  означава се са fps (frames per second). 

Креирање анимиране слике

За креирање анимације за филмове и рачунарске игре, осим „снажних“ рачунара, потребан је одговарајући апликативни софтвер. Постоји велики број програма од којих издвајамо:
●	Maya, 3D Studio Max за сложеније анимације;
●	Microsoft Gif Animator, Gif Creator за једноставне анимације.

Microsoft Gif Animator преузимаш са интернет странице  https://microsoft-gif-animator.en.uptodown.com/windows кликом на дугме Latest version или са твог ЦД-у у фолдеру Microsoft Gif Animator. Програм није потребно инсталирати. Довољно је да покренемо извршну датотеку  . 

Радно окружење програма састоји се од три дела: 1 – линије са алатима, 2 - колоне за приказ фрејмова и 3 – три картице Options, Animation и Image. Kартице Animation  и Image активирају се тек након постављања прве слике. 
  

Слика 1.8.3 Радно окружење програма Microsoft Gif Animator

У овој лекцији бавићемо се креирањем анимиране датотеке које садрже једну или више слика чијим се смењивањем ствара привид покретне слике. С обзиром на то да је сачињена од више слика, за израду анимације потребно је припремити довољан број слика истих димензија.  Припремљене слике за израду анимације у овом алату треба да буду запамћене у GIF формату. GIF (Graphics Interchange Format)  спада у компримоване формате без губитака квалитетa слике. То је осмобитни формат, ограничен на 256=28 боја па су датотеке у овом формату веома мале због чега је GIF формат веома заступљен на вебу и подржан од свих веб прегледача.


Прву слику увозимо кликом на опцију Open из линије са алатима. Отвориће се прозор за отварање датотеке у оквиру кога бирамо једну слику и избор потврђујемо кликом на дугме Open. 

 
Слика 1.8.4 Прозор Open	
У колони за приказ фрејмова појавиће се изабрана слика. Остале слике увозимо избором алатке  Insert  . У случају грешке, слику можемо да обришемо тако што је селектујемо  и кликнемо на алатку  Delete  . Ако слике у колони фрејмова нису поређане у одговарајућем редоследу, помоћу алатки Move Up/Down   можемо да их распоредимо другачије.

 


Да би однос величине слика и сцене за приказивање анимације био одговарајући, након постављања слика, у картици Options, потребно је да одаберемо опцију Thumbnails Reflect Image Position. 

У зависности од сложености слика, бирамо одговарајући метод за приказивање палете боја:
­	Solid (за линије и слике са неколико боја), 
­	Pattern (за слике са умереним бројем боја), 
­	Random (за слике са више боја) и 
­	Error Diffusion (за ублажавање прелаза између боја). 
	 
Слика 1.8.5 Картица Options
На картици Animation подешавамо величину сцене за приказ анимације уносом  вредности у поља Animation Width и Animation Height. Број унетих слика видљив је у пољу Image Count. 

Ако желимо да се анимација понавља треба да означимо поље Looping и унесемо број понављања у поље Repeat Count или одаберемо бесконачан број понављања означавањем поља Repeat Forever


	 
Слика 1.8.6 Картица Animation




У оквиру картице Image подешавамо основне особине фрејмова: 
-	позицију на сцени (Left, Top), 
-	дужину трајања (Duration 1/100s), 
-	начин приказивања слика (Undraw Method) и 
-	провидност позадине (Transaparency)  . 

Избором алатке Select All    ове особине могу да се подесе за све кадрове истовремено.


	 
Слика 1.8.7 Картица Image

Покретање и чување анимације

Након уноса слика и подешавања параметара, анимацију покрећемо избором алатке Preview   из Линије са алаткама. Отвориће се нови прозор у којем се приказује анимација и у којем можемо да поново покренемо и зауставимо анимацију, или је прикажемо фрејм по фрејм.
 
Слика 1.8.8 Прозор Preview са приказаним 4 и 10 кадром анимације

Анимирану слику чувамо у формату .gif, избором алатке Save As   из Линије са алаткама. GIF (Graphics Interchange Format) спада у компримоване формате без губитака квалитетa слике. То је осмобитни формат, ограничен на 256=2 8 боја па су датотеке у овом формату веома мале због чега је GIF формат веома заступљен на вебу и подржан од свих веб-прегледача.

Задачић:
Који важан концепт у програмирању приказује анимација PacMan.gif? Заокружи тачне одговоре.
а. Додела вредности променљивој
б. Промена вредности променљиве
ц. Испитивање услова

Уграђивање анимације у мултимедијалну презентацију 

Анимирану слику није могуће прегледати у традиционалним програмима за преглед слика. Осим у програму за креирање анимација, анимирану слику можемо да прикажемо у веб прегледачима, али и у програмима за креирање мултимедијалних презентација. 

У програму Microsoft PowerPoint довољно је да уметнеш анимацију на слајд (Insert → Pictures → одабир анимације → Insert).

        

Слика 1.8.9. Приказ уграђивања анимације у мултимедијалну презентацију

Тек након покретања презентације (F5), анимирана слика биће приказана у форми “покрета”. До тада, на слајду ће се приказивати у форми обичне слике.

Укратко 

Услед перзистенције, низ слика које се брзо смењују, а међусобно се мало разликују, људски мозак региструје као „покретне слике“, односно ствара илузију покрета.
-	Анимација је процес смењивања слика којим се ствара привид да се неки објекат мења (или креће) током времена.
-	Фрејм (енгл. frame) је једна од слика/фотографија које сачињавају покретну слику.
-	За пуну илузију покрета потребно је 24 слике које ће се приказати у једној секунди, док се професионалне филмске анимације израђују са 30 слика.
-	Рачунарска анимација данас у потпуности замењује традиционалну филмску анимацију.
-	Анимирану слику чувамо у .GIF формату.
-	Анимирану слику није могуће приказати у традиционалним програмима за преглед слика, али их је, поред програма за креирање анимација, могуће приказати у веб-прегледачима, као и у програмима за креирање мултимедијалних презентација.

Питања и задаци:
1.	Објасни појам Покретна слика.
2.	Шта означавамо са fps?
3.	У ком формату најчешће чувамо слике за израду анимација?
4.	У програму Microsoft Gif Animator креирај анимацију од слика куце.  (Слике се налазе на CD-у, у фасцикли L1.8). 
5.	У програму Microsoft Gif Animator креирај анимирану слику којом се приказује процес израде програма у Пајтону који исцртава квадрат. Екран снимај комбинацијом тастера CRTL и PRTSCR (Print Screen).


