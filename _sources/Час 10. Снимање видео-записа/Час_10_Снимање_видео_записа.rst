Час. Снимање видео записа
==========================

Говорићемо о:
─	снимању видео-записа коришћењем програма за снимање екрана дигиталног уређаја.

До сада смо снимали видео-записе настале камером мобилног телефона или другог дигиталног уређаја. За уређивање таквих снимака користили смо програм Windows Movie Maker и у њему скраћивали (тримовали) видео-записе, додавали различите ефекте, најавну и одјавну шпицу, звучне записе и сл.

У седмом разреду креираћемо видео-упутства помоћу програма за снимање екрана дигиталног уређаја. Једноставан за употребу и често коришћен јесте бесплатни програм Screencat-o-matic. Преузимамо га са интернет адресе: https://screencast-o-matic.com/, а затим инсталирамо на рачунар. 
Изглед радне површине програма Screencat-o-matic.

 

Слика. Радна површина програма Screencat-o-matic 
(1 – Оквир простора који се снима, 2 – Подешавање параметара видео-записа, 3 – Покретање и заустављање снимања видео-записа)

Подешавање параметара видео-записа 

Простор за подешавање параметара видео-записа састоји се из неколико делова.
Screen – снимање само екрана
Webcam – снимање само лица особе која креира видео-туторијал видео-камером дигиталног уређаја
Both – снимање и екрана и лица особе која креира видео-туторијал
Обавештење да је максимална дозвољена дужина снимка 15 минута
Одабир величине оквира простора који снимамо
Одабир микрофона који снима оно што говоримо
Обавештење да, у бесплатној верзији програм снима само оно што говоримо


Покретање и заустављање снимања 

Кликом на дугме   започињемо снимање видео-записа. 
Снимање заустављамо кликом на паузу (плаво дугме   ), а завршавамо кликом на Done  .

Након клика на Done, програм ће захтевати да или сачувамо или додатно уредимо видео-запис. Одабраћемо опцију Save / Upload, а затим одабрати чување на рачунару (опција Save As Video File). 

  
Слика. Чување снимка екрана дигиталног уређаја на локалном рачунару

Процес завршавамо одабиром локације на коју желимо да сачувамо снимљени видео-запис. 
У петом и у шестом разреду, за конверзију типова датотека користили смо програм Format Factory. Тип датотеке мењамо када се нађемо у ситуацији да програм који користимо „не уме” да ради са датотеком коју уређујемо. Тип датотеке мењамо и када желимо да она заузимају мање меморијског простора.

Укратко
Видео-записе најчешће снимамо мобилним дигиталним уређајима.
Видео-запис можемо додатно да уредимо – уклонимо нежељене делове, додамо различите ефекте, најавну и одјавну шпицу, титл и звук.
Снимајући екран дигиталног уређаја док решавамо задатке или креирамо дигиталне производе стварамо видео-упутства (видео-туторијале).
Тип датотеке мењамо када програм који користимо „не уме” да ради са датотекама које имамо или када желимо да оне заузимају мање меморијског простора. 
Питања и задаци:
1.	Сними видео-упутство за креирање анимације PacMan.gif, приказане у лекцији Анимиране слике. За креирање анимације можете да користите слике које сте ви креирали, или можете преузети са на CD-у, у фасцикли L1.7. Нека видео упутство садржи твоје објашњење концепта доделе и промене вредности променљивих у прогамирању.
2.	Ослањајући се на научено у шестом разреду, у програму Windows Movie Maker, видео-запису TuturijalAnimacija.mp4 додај најавну и одјавну шпицу.
3.	С којим циљем се мењају типови датотека? Објасни.



