Час. Рад са текстом – преглед садржаја текстуалног документа
=============================================================

.. infonote::
 
 На овом часу ћемо говорити о:
    •	 визуелној презентацији текста;
    •	 логичкој структури текста;
    •	 стиловима;
    •	 прегледу садржаја текстуалног документа.

У петом и шестом разреду у програму за унос и обраду текста, бавили смо се акцијама едитовања и форматирања, као и дефинисањем логичке структуре текста којим се обезбеђује лако прилагођавање изгледа текста неким специфичним захтевима (нпр. одређена боја свих наслова, искошеност свих поднаслова...). Захваљујући дефинисаној логичкој структури текста можемо врло лако да формирамо преглед садржаја текстуалног документа.
Задатак:
да се подсете стилова
Отвори датотеку NauciliSmo.docx, која се налази на линку.
Пратећи упутства дата у документу, означи главни наслов, наслове наставних тема и наслове одељака стиловима Title, Heading 1 и Heading 2, респективно.
Модификуј стил Heading 2 тако што ћеш му променити:
► величину фонта на 16;
► боју у црвену;
► поравнање у центрирано.
Сачувај документ користећи само тастатуру.

Све што је потребно јесте да се позиционирамо (кликнемо мишем) на место у документу где желимо да поставимо преглед садржаја, а затим да у картици References одаберемо опцију Table of Content. Отвориће се падајућа листа са понуђеним изгледом прегледа садржаја текстуалног документа. 
 
Слика. Таble of Content 
Након одабира једног од понуђених изгледа, приказ садржаја текстуалног документа (наслови, поднаслови и бројеви страница на којима се налазе) аутоматски ће бити видљив. 

Све поменуте акције могу се извести и у програмима Google Doc. 
Google Doc
Уметање прегледа садржаја текстуалног документа
 
Укратко
Визуелна презентација текста представља његов појавни облик (то што видимо на екрану биће одштампано на папиру).
Логичка структура текста описује организацију садржаја текста (наслове, поднаслове, пасусе).
Стилови омогућавају доследно форматирање елемената текста који се налазе на истом нивоу логичке структуре (нпр. свих наслова, свих поднаслова...).
Уграђене стилове могуће је модификовати (променити боју, величину фонта и сл.).
Логички структуриран текст омогућава уметање прегледа садржаја текстуалног документа.

Питања и задаци:
1.	Објасни разлику између визуелне презентације и логичке структуре текста.
2.	На који начин дефинишемо логичку структуру текста? Објасни.
3.	Зашто је важно дефинисати логичку структуру текста? Објасни.

Опис поступка за форматирање пасуса можете погледати на доњем видеу:

**Видео** 
 	 
.. infonote::

 **Шта смо научили?**
    •	да унос текста представља процес куцања низова карактера - слова, бројева, знакова, размака...;
    •	да карактере форматирамо коришћењем опција одељка Font;
    •	да пасусе форматирамо коришћењем опција одељка Paragraph.

