Час. Креирање векторске графике
================================

Говорићемо о:
─	Припреми за цртање векторске графике;
─	Цртању векторских објеката.

Векторску графику можемо да креирамо и обрађујемо у бројним програмима. Неки од њих су  Inkscape, Corel Draw и Adobe Illustrator. У овом разреду, упознаћемо се са основним техникама за креирање и обраду дигиталних слика у програму Inkscape. 

Програм можемо да преузмемо са интернет странице https://inkscape.org/en/download.  

Покретањем програма Inkscape отвара се нови документ формата SVG (Scalable Vector Graphics). Радно окружење програма Inkscape приказано је на слици 1.6.2.
 
Слика 1.6.1. Радно окружење програма Inkscape	1 – Линија менија (Menu Bar) 
2 – Командна линија (Commands Bar)
3 – Линија за контролу алатки
(Tool Controls Bar)
4 – Лењири
(Rulers)
5 – Кутија са алаткама (Tool Box)
6 – Платно за цртање (Canvas)
7 – Палета боја
(Color Palette)
8 – Статусна линија (Status Bar)
9 – Линија спајања (Snap Bar)

 

Централно место радног окружења чини страница димензија 210mm x 297mm на коју постављамо различите објекте. 
Векторска графика представља начин приказивања слике помоћу геометријских облика који се исцртавају извршавањем математичких функција. Основне елементе (тачке, линије, криве, кругове, многоуглове...) који граде слику називамо објектима. Објекти могу да буду отворени и затворени, испуњени и неиспуњени, један испред другог, могу да се преклапају… формирајући слику.

Кликом на мени File и одабиром опције Document Properties отвориће се прозор са више картица. У оквиру картице Page можемо да променимо величину (Page Size) и оријентацију (Portrait, Landscape) странице, као и јединицу мере (Units).   

 
Слика 1.6.14. Картица из опције Document Properties менија File
У оквиру картице Guides могуће је активирати приказ помоћних линија (вођица) на страници.  Ове линије користе се за прецизно постављање објеката на страницу. 
 

Слика 1.6.15. Помоћни мени Guideline и приказ помоћних линија

Помоћне линије постављамо тако што кликнемо на лењир (хоризонтални или вертикални) и, држећи притиснут леви тастер миша, повлачимо линију под жељеним углом. Двоструким кликом на линију отвара се помоћни мени Guideline у оквиру кога подешавамо назив маргине (Label), боју, позицију или угао линије.

Ако је за прецизно постављање потребно више помоћних линија можемо да учинимо видљивом мрежу помоћних линија. У оквиру картице Grid бирамо да ли да мрежа буде правоугаона (Rectangular) или аксонометријска (Axonometric). У истој картици дефинишемо јединицу мере (Grid units), постављамо почетну координату (Origin X, Origin Y),  као и размак између линија (Spacing X, Spacing Y).

 
Слика 1.6.16. Картица Grids и приказ правоугаоне мреже
Задатак: 
Отвори нов документ у програму Inkscape;
Подеси величину странице на А0 и оријентиши је хоризонтално (Landscape);  Постави мрежу са почетком у 0,0, јединицу мреже у милиметрима и размак између линија 5 милиметара; 
Сними документ у фасциклу Documents →VII  → IKT

Програм Inkscape омогућава једноставно креирање основних геометријских облика избором одговарајуће алатке из Toolbox (Кутија са алаткама).

Цртање правоугаоних и овалних облика 

Правоугаоник и квадрат исцртавамо помоћу алатке Create rectangles and squares (Креирај правоугаонике и квадрате)  . Правоугаоник исцртавамо тако што кликнемо на страницу и развучемо га држећи притиснут леви тастер миша.  Квадрат исцртавамо на исти уз држање притиснутог тастера Ctrl.
Овални облик (елипсу) и круг исртавамо помоћу алатке Create circles, ellipses and arcs (Креирај кругове, елипсе и лукове)   . Овални облик исцртавамо тако што кликнемо на страницу и развучемо га држећи притиснут леви тастер миша.  Круг исцртавамо на исти уз држање притиснутог тастера Ctrl.
 

Слика 1.7.2. Квадрат, правоугаоник, круг и елипса

Од нацртаних кругова могуће је креирати кружне исечке и лукове. Избором одговајуће алатке у Tool Controls Bar (Линија за контролу алатки) креирамо кружни исечак или лук или враћамо објекат у почетно стање  . 

 
Слика 1.7.3. Кружни исечак и лук

Цртање правилних многоуглова, звезди и спирала  

Правилни многоугао исртавамо тако што, у Toolbox (Кутији са алаткама) одаберемо опцију Create stars and polygons (Kреирај звезде и полигоне)  , а затим у Tool Controls Bar (Линија за контролу алатки) изаберемо алатку   и наведемо број углова  . Држећи притиснут леви тастер миша развлачимо многоугао. 

Звезду исцртавамо на сличан начин,  одабиром алатке алатке  . 
 

Слика 1.7.4. Правилни осмоугао и звезда са 12 кракова (углова)

Размисли
Да ли можеш да нацрташ квадрат избором алатке Create stars and polygons? Образложи свој одговор.

Спирале исцртавамо тако што, из Toolbox (Кутији са алаткама) одаберемо алатку Create spirals (Креирај спирале)   и, држећи притиснут леви тастер миша, развучемо спиралу. 
 
Слика 1.7.5. Спирале




Укратко 
-	Векторску графику можемо да стварамо и обрађујемо у програму  Inkscape; 
-	Основне елементе (тачке, линије, криве, кругове, многоуглове...) који граде векторску слику називамо објектима;
-	Програм Inkscape омогућава једноставно креирање основних геометријских објеката избором одговарајуће алатке из Toolbox (Кутија са алаткама);
-	У програму Inkscape можемо да креирамо велике и комплексне текстове, али и наслове, банере, логое или натписе.

Питања и задаци:
1.	Да ли можеш да нацрташ троугао избором алатке Create stars and polygons? 
2.	Које све облике можеш да нацрташ помоћу алатке Draw freehand lines?
3.	Напиши назив твоје школе употребом алатке за калиграфију и употребом алатке за креирање текста. Који начин ти је одузео више времена?
