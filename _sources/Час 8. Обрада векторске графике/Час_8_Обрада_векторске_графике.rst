Час. Обрада векторске графике
==============================

Говорићемо о:
─	Операцијама над објектима;
─	Векторизацији растерске слике.


Објекти које постављамо на страницу нису у истој равни, већ су поређани по нивоима. Сваки нови објекат налази се на нивоу изнад претходног.

 
Слика 1.7.1. Приказ редоследа објеката (прво је постављен објекат круг и зато се он налази на најнижем нивоу)

Редослед означеног објекта можемо да променимо наредбама Raise (Подигни)  , Lower (спусти)  , Raise to Top (Подигни на врх)  , Lower to Bottom (Спусти на дно)  из менија Object (Објекат).


Операције над објектима 

Селекција објеката
Основна алатка у програму Inkscape jе Селектор (Selector)  . Користи се за манипулацију објектима (померање, промена величине, ротација...). 

Померање објеката 

Кликом на објекат, око њега се формира оквир са 8 двостраних стрелица. 

   
Слика 1.6.3 Селектовани објекти спремни за померање и промену величине 

Објекат можемо да померамо само када је селектован (уоквирен) и то превлачењем мишем или употребом стрелица (курсорских тастера) на тастатури. Притиском на курсорски тастер објекат се помера у жељеном смеру за 2 пиксела. Уколико држимо пристиснут тастер Shift и курсорски тастер, померање је 10 пута веће (20 пиксела).

Промена величине објеката 

Величину објекта мењамо кликом и повлачењем на одговарајуће двостране стрелице. Кликом на двостране стрелице које су на средини страница оквира селектованог објекта и њиховим повлачењем мењамо ширину или висину објекта. Кликом на двостране стрелице у угловима селектованог објекта истовремено мењамо и ширину и висину објекта. Ако желимо да задржимо пропорције објекта (исти однос ширине и висине) неопходно је да, током промене величине објекта држимо притиснут тастер Ctrl.

 
Слика 1.6.4 Објекти којима је промењена величина - висина (овал), ширина (звезда), висина и ширина уз задржане пропроције (спирала)

Ротирање и нагињање објеката 

Кликом на селектовани објекат двостране стрелице мењају облик. 

 
Слика 1.6.5 Селектовани објекат спреман за ротирање и нагињање
Објекат ротирамо повлачењем одговарајуће двостране стрелице, које се налази на углу селектованог објекта. 

Објекат вертикално нагињемо повлачењем двостране стрелице која се налази на средини странице оквира селектованог објекта (са леве и десне стране).

Објекат хоризонтално нагињемо повлачењем двостране стрелице која се налази на средини странице оквира селектованог објекта (горе и доле). 

   
  
Слика 1.6.6 Објекат: 1. ротиран, 2. нагнут вертикално и 3. нагнут хоризонтално

Вишеструка селекција 

У програму Inscape могуће је извршавати одређену операцију на више објеката у исто време. Више објеката селектујемо држањем притиснутог тастера Shift и кликом на сваки од  објеката. Број објеката које можемо да селектујемо на овај начин није ограничен. Све објекте на страници слектујемо комбинацијом тастера Ctrl+A.
  
Слика 1.6.7 Истовремена ротација и нагињање више објеката

За прецизнију манипулацију над селектованим објектима користимо Линију за контролу алатки   или помоћни мени Transform (Трансформација), који активирамо из менија Object (Object →  Transform).
  
Слика 1.6.8 Подешавање померања (Move) и промене величине (Scale) у  помоћном менију Transform
Уређивање објеката 

Објекте можемо да модификујемо, тј. да креирамо облике који желимо. Довољно је да из Toolbox (Кутије са алаткама) одабиремо алатку Edit paths by nodes (Уређивање путање помоћу чворова)   и кликнемо на објекат који модификујемо. Приказаће нам се чворови беле боје. Њиховим повлачењем мењамо изглед делова објекта.

  
Слика 1.6.10 Приказ чворова објекта правоугаоника и облици његове модификације
 
За детаљније уређивање објеката, попут измене углова правоугаоника и додавања нових чворова неопходно је да објекте претворимо у путање (Path). То чинимо тако што селектујемо објекат и из менија Path (Путања)  бирамо опцију Object to Path (Објекат у путању).
   
Слика 1.6.11. Приказ чворова објекта правоугаоника претвореног у путању и круне која је настала његовом модификацијом

Када је објекат претворен у путању на располагању су нам 4 различите врсте чворова  cusp, smooth, symmetric, auto-smooth. 
 

Слика 1.6.12. Врсте чворова 1 - cusp, 2 - smooth, 3 - symmetric, 4 - auto-smooth.

Угаони чворови (cusp) намењени су за креирање оштрих углова, smooth и symmetric за креирање кривих, а auto-smooth за креирање идеално глатких кривих. Да бисмо подесили одговарајућу врсту чвора потребно је да кликнимо на постојећи чвор, а затим да одаберемо једну од опција:   које се налазе у Линији за контролу алатки. Објекат мењамо тако што повлачимо бели круг одговарајућег чвора. 

За додавање новог чвора довољно је да два пута кликнемо (двоклик) на жељено место на објекту. Да бисмо обрисали чвор, потребно је да га означимо, а затим притиснемо тастер Delete. Додавање и брисање чворова можемо да обавимо опција   са Линије за контролу алатки.


Задатак 1: 

У програму Inkscape отвори датотеку InkscapeZadatak1.svg (датотека се налази на CD-у, у фасцикли L1.6.)  
Користећи алатке Edit paths by nodes (Уређивање путање помоћу чворова)  и Selector (Селектор)   уредите објекте да изгледају као на слици. 
Сачувај свој рад у фасциклу Documents →VII  → IKT под именом InkscapeZadatak1.1.svg.
	  


Задатак 2:
Поново отвори датотеку   InkscapeZadatak1.svg
Претвори објекте у путање и измени их тако да изгледају што приближније објектима приказаним на слици. 
Сачувај датотеку у фасциклу Documents →VII  → IKT под именом InkscapeZadatak1.2.svg.	 

Комбиновање објеката 

Интересантна опција у програму Inkscape је комбиновање објеката, односно креирање новог објекта уклапањем једног или више постојећих. Објекте комбинујемо тако што превучемо један објекат преко другог, селектујемо оба и изаберемо начин комбиновања (Union, Difference, Intersection, Exclusion, Divison, Cut Path) из менија Path.

 
Слика 1.6.13. Мени Path и примери примене наредби за комбиновање	Почетни облици

 	Унија (Union)
 
	Разлика (Difference)
 	Пресек (Intersection)
 
	Искључење (Exclusion)
 
	Подела (Divison)

 
   
	Одрезивање (Cut Path)
 

Размисли:
Представили смо различите опције комбиновања објеката. Које од њих (Union, Difference, Intersection, Exclusion, Divison или Cut Path) подсећају на скуповне операције у математици, а које на логичке операције у програмирању?

Задатак: 

У програму Inkscape отвори датотеку InkscapeZadatak2.svg (датотека се налази на CD-у, у фасцикли L1.6.)  
Од датих објеката (правоугаионика и троугла) направи објекат стрелица. Користи алате за селекцију, опције за померање, промену величине, ротирање и комбиновање објеката.
Сачувај датотеку у фасциклу Documents →VII  → IKT под именом InkscapeZadatak2.svg.	 
 

Копирање и брисање објекта 

На страницу можемо да копирамо селектовани објекат на више начина:
-	коришћењем стандардних пречица са тастатуре (Ctrl+C, Ctrl+V), 
-	десним кликом миша на објекат на страници и одабиром из падајућег менија наредбе Copy и Paste, 
-	избором пречица (Copy  , Paste  ) из Командне линије. 
Копирање објекта је могуће извршити и помоћу наредби Duplicate   и Clone    из Командне линије. Коришћењем ових наредби копирани објекти се појављују преко постојећих објеката па их је потребно померити на жељену позицију. 

Дa бисмо обрисали објекат потребно је да га селектујемо и притиснемо тастер Delete.



Поравнање објеката 

За прецизно поравнање објеката можемо да користимо помоћне линије, мрежу или опције из помоћног менија Align and distribute objects    из  Командне линије. У помоћном менију се налазе опције за поравнање објеката (Align) и усклађивање размака (Distribute) измећу објеката.
	 
Слика 1.7.9 Помоћни мени Align and distribute objects

Задатак:  

У програму Inkscape отвори датотеку InkscapeZadatak4.svg (датотека се налази на CD-у, у фасцикли L1.7.)  
 Користећи вишеструку селекцију, наредбе за промену редоследа и поравнање постави објекте у редоследу као на слици.	 

Симетрично пресликавање 

За симетрично пресликавање објеката користимо помоћни мени Path Effects из менија Path (Path → Path Effects). Да бисмо објекат симетрично пресликали, он мора да буде селектован. Након тога у помоћном менију Path Effects кликнемо на тастер  . Отвара се додатни мени у којем бирамо опцију Mirror symmetry (Симетричног пресликавања).



 
Слика 1.7.10 Помоћни мени Path Effects

 
Слика 1.7.11 Звезда и симетрично пресликана звезда

У оквиру менија Path Effects налазе се опције којима се подешава:
-	начин пресликавања (Mode), 
-	почетне (Start mirror line) и крајње (End mirror line) координате осе симетрије у односу на које се врши пресликавање,
-	избор ефекта Mirror symmetry.     	 
Слика 1.7.12 Подешавања начина пресликавања и осе симетрије


Груписање и разлагање објеката 

Више објеката на страници може формирати једну групу. Једном када су објекти у групи, њима се може истовремено манипулисати, тачније, група делује као један објекат. Групе објеката се могу угнеждавати; то јест, група се може комбиновати са другим групама или објектима како би се формирала нова група вишег нивоа. 
Групу формирамо од селектованих објеката кликом на опцију Group selected objects   из Командне линије. Селектовану групу разлажемо на појединачне објекте кликом на опцију Ungroup selected groups  . 
  

Слика 1.7.13 Груписани објекти и промена боје објектима у групи

Промена боје објекта 

Објекти у програму Inkscape су дефинисани унутрашњом облашћу (Fill) и ивицом (Stroke). Обема карактеристикама објекта можемо независно да мењамо боју. Промену боје унутрашње области или ивице селектованог објекта или групе вршимо избором жељене боје из палете боја. 

     

Слика 1.7.14 Палета боја и приказ обојеног објекта

Кликом на боју поред назива Fill: и Stroke: отвара се помоћни мени Fill and Stroke у коме вршимо детаљна подешавања изгледа унутрашње области и ивице објекта. 
Помоћни мени Fill and Stroke можемо да покренемо и из менија Object (Object → Fill and Stroke).
 
Слика 1.7.15 Помоћни мени Fill and Stroke

Векторизација растерске слике 

Ако желимо да увећамо неку растерску слику (било која фотографија), која се састоји од пиксела добићемо мутну и неквалитетну слику. Да бисмо увећали фотографију/слику потребно је да је претворимо у векторски цртеж, графички формат који не губи квалитет приликом овакве трансформације.

У програму Inkscape претварање растерске слике у векторску вршимо коришћењем опције Trace Bitmap (Path → Trace Bitmap).

 
Слика 1.7.16 Помоћни мени Trace Bitmap

Избором већег броја скенирања (Scans) и избором из листе више боја (Colors) добија се квалитетнија векторска слика.

 
Слика 1.7.17 Растерска  и векторска слика

Укратко 
-	Објекти постављени на страници нису у истој равни, већ су поређани по нивоима. Сваки нови објекат налази се на нивоу изнад претходног;
-	Редослед селектованих објекта можемо да мењамо коришћењем наредби: подигни (Raise), спусти (Lower), подигни на врх (Raise to Top), спусти на дно (Lower to Bottom) из менија Object;
-	Поред селекције, померања и ротирања, објекте можемо да копирамо, групишемо, поравнавамо, мењамо им боју или провидност и на тај начин додатно уређујемо векторску графику;
-	За симетрично пресликавање објеката користимо помоћни мени Path Effects из менија Path
-	Више објеката на страници може формирати једну групу. Једном када су објекти у групи, њима се може истовремено манипулисати (премештати, копирати, мењати боју,...). 

Питања и задаци:
1.	Отвори нов документ у програму Inkscape и креирај правилни десетоугао. Обој унутрашњост објекта једном, а ивицу другом бојом. Симетрично пресликај десетоугао употребом различитих модова. Који мод треба да употребиш да би добио изглед графике као на слици? 
2.	У програму Inkscape креирај седам векторских слика:
●	Пакменa  и три лоптице. На овој слици треба поставити и приказ вредности две променљиве BrojLoptica и BrojPojedenihLoptica. Сачувај под именом Packman1.gif.
●	Пакменa са отвореним устима и три лоптице испред њега. На слици поставити и приказ вредности две променљиве BrojLoptica и BrojPojedenihLoptica. Сачувај под именом Packman2.gif.
●	Пакменa и две лоптице, и нове промењене вредности две променљиве BrojLoptica и BrojPojedenihLoptica. Сачувај под именом Packman3.gif.
●	Пакмен са отвореним устима и две лоптице испред, и нове промењене вредности две променљиве BrojLoptica и BrojPojedenihLoptica. Сачувај под именом Packman4.gif.
●	Пакменa и једна лоптица, и нове промењене вредности две променљиве BrojLoptica и BrojPojedenihLoptica. Сачувај под именом Packman5.gif.
●	Пакменa са отвореним устима и једна лоптица, и нове промењене вредности две променљиве BrojLoptica и BrojPojedenihLoptica. Сачувај под именом Packman6.gif.
●	Пакменa, и нове промењене вредности две променљиве BrojLoptica и BrojPojedenihLoptica. Сачувај под именом Packman7.gif.


