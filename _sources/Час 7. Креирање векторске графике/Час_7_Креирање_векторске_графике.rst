Час. Креирање векторске графике
===============================

Говорићемо о:
─	Припреми за цртање векторске графике;
─	Цртању векторских објеката.


Цртање линија  

За цртање правих и неправилних линија користимо алатку Draw freehand lines (Цртање линија слободном руком)   из Toolbox (Кутији са алаткама).  

За цртање праве линије кликнемо левим тастером миша на страницу, затим преместимо курсор миша на место где желимо да буде крај дужи и поново кликнемо на страницу.

За цртање неправилних линија потребно је да кликнемо левим тастером миша на страницу  и, држећи га пртитиснутим, цртамо линију жељеног облика. Цртање завршавамо отпуштањем тастера.
За цртање изломљених линија користимо алатку Bezier (Цртање изломљених линија)  из Toolbox (Кутији са алаткама). 

За цртање изломљене линије кликнемо левим тастером миша на страницу, затим преместимо курсор миша на место где желимо да изломимо линију, поново кликнемо и преместимо курсор миша, па понављамо ове радње све до крајње тачке изломљене линије, коју означавамо двокликом на страницу.

 
Слика 1.7.6. Дуж, изломљена линија и линија неправилног облика

Уметност лепог писања 

Да ли се сећаш првог разреда, вежбања како да правилно држиш пенкало и првих написаних слова? Колико ти се рукопис од тада променио?  

Програм Inkscape  нуди нам могућност лепог писања - калиграфије.  Одабиром алатке Calligraphy (Калиграфија)    из Toolbox (Кутији са алаткама) добијамо могућност да цртамо посебне врсте линија - дебље или тање, под одређеним углом и правцем. Ако користиш програм Inkscape на таблету, можеш да подесиш и осетљивост на притисак што доприноси ефекту писања правом оловком.

 
Слика 1.7.7 Калиграфско слово

Задатак  
Алатком Calligraphy (Калиграфија)   нацртај своје име. 
Сачувај свој рад у фасциклу Documents →VII → IKT  под именом Kaligrafija.svg.



Креирање текста 

У програму Inkscape можемо да креирамо комплексне текстове, али и наслове, банере, логое или натписе. 
За креирање текста потребно је да изаберемо алатку   из Toolbox (Кутији са алаткама), кликнемо на страницу и унесемо текст. За улепшавање текста потребно је да га селектујемо и, из менија Text изаберемо опцију Convert to Text . Поред стандардних опција измене фонта и његове величине, у тексту можемо да изменимо хоризонтално и вертикално растојање између речи или слова, као и да ротирамо слова. Потребно је само да кликнемо између карактера и изаберемо одговарајуће подешавање у Tool Controls Bar (Линији за контролу алатки)  .

Задатак: 
Напиши текст Информатика и улепшај га тако да изгледа овако:
 
Сачувај свој рад у фасциклу Documents →VII → IKT  под именом Infomatika.svg.

Укратко 
-	Векторску графику можемо да стварамо и обрађујемо у програму  Inkscape; 
-	Основне елементе (тачке, линије, криве, кругове, многоуглове...) који граде векторску слику називамо објектима;
-	Програм Inkscape омогућава једноставно креирање основних геометријских објеката избором одговарајуће алатке из Toolbox (Кутија са алаткама);
-	У програму Inkscape можемо да креирамо велике и комплексне текстове, али и наслове, банере, логое или натписе.

Питања и задаци:
1.	Да ли можеш да нацрташ троугао избором алатке Create stars and polygons? 
2.	Које све облике можеш да нацрташ помоћу алатке Draw freehand lines?
3.	Напиши назив твоје школе употребом алатке за калиграфију и употребом алатке за креирање текста. Који начин ти је одузео више времена?

